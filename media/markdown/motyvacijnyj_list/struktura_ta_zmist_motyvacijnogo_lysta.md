Мотиваційний лист повинен починатися із відомостей про адресата \(назва закладу вищої освіти, прізвище та ініціали особи, якій адресований лист\) та адресанта \(прізвище, ім’я, по батькові, спеціальність та назва освітньої програми на яку планується вступ, адреса для кореспонденції та електронна адреса, номер телефону\)\. У вступній частині вступник коротко формулює мету написання листа, вказує, яку саме спеціальність та освітню програму обрав, детальніше пояснює, чому саме віддав перевагу УАД для здобуття вищої освіти\. В основній частині мотиваційного листа необхідно надати факти, що дозволять Приймальній комісії ухвалити позитивне рішення про прийняття абітурієнта на навчання за вказаною освітньою програмою\. Основна частина мотиваційного листа повинна засвідчити те, що абітурієнт усвідомлює, яку освітню програму обирає, яку професію хоче здобути, і що навчання допоможе йому стати хорошим фахівцем в обраній ним сфері та як, на його думку, здобуття вищої освіти сприятиме його професійному розвитку і зростанню\. Цим вступник доводить, що є вмотивованою особою з добре визначеною метою\. В основній частині мотиваційного листа варто висвітлити:

• сильні сторони, захоплення, переваги вступника;

• здобутки в навчанні, громадській діяльності \(успіхи у навчанні, участь у проектах і майстер\-класах, володіння іноземними мовами та інше\);

• позитивні особистісні та професійні якості вступника для навчання за обраною освітньою програмою;

• попередній досвід та навички, що допоможуть проявити себе під час навчання за обраною освітньою програмою та під час подальшого працевлаштування за фахом;

• достатні академічні результати з певних предметів, які пов’язані з освітньою програмою тощо\.

У завершальній частині вступник у кількох реченнях підтверджує готовність навчатися та висловлює впевненість у правильному виборі освітньої програми\.

Під час розгляду мотиваційних листів враховуються наступні показники:

• мотивація;

• структурованість, логічність та послідовність;

• переконливість та аргументованість;

• оригінальність\.

Критерії оцінювання мотиваційного листа за рівнями

_Високий_

Мотивація: вступник чітко окреслює мотиви вибору професії, зазначає активний інтерес до цієї професії, що має прояв у: загальній мотивації; романтиці професії; науково\-пізнавальних мотивах; мотивах суспільної значущості професії; наслідуванні; усвідомленні перспективності обраної професії; навчальному й позакласному інтересах; бажанні бути корисним країні\. Вступник чітко окреслює цілі та очікувані результати власної освітньої діяльності; обґрунтовує доцільність вивчення матеріалу для власної життєдіяльності з відповідною оцінкою значущості знань; може пояснити, як навчання на обраній освітній програмі допоможе його професійній реалізації\.

Структурованість, логічність та послідовність: чітка логіка і послідовність викладу думок\.

Переконливість та аргументованість: аргументи доречні й переконливі\. Оригінальність: текст мотиваційного листа відзначається оригінальністю думок\.

_Середній_

Мотивація: вступник окреслює мотиви вибору професії, зазначає інтерес до неї, що має прояв у: загальній мотивації; науково\-пізнавальних мотивах; мотивах суспільної значущості професії; наслідуванні; усвідомленні перспективності обраної професії; навчальному й позакласному інтересах; бажанні бути корисним\. Вступник самостійно ставить цілі власної освітньої діяльності, але не повною мірою може окреслити, як знання та навички, здобуті під час навчання, допоможуть йому реалізувати кар’єрні плани\.

Структурованість, логічність та послідовність: є некритичні порушення логічності, цілісності, послідовності чи несуперечливості розвитку думки\.

Переконливість та аргументованість: аргументи переконливі, однак дублюються\.

Оригінальність: текст мотиваційного листа відзначається посередньою оригінальністю, поруч із мовними штампами, що збільшують обсяг тексту, трапляються оригінальні висловлювання\.

_Достатній_

_Мотивація_: вступник недостатньо вмотивований або демонструє посередню мотивацію до навчання; не розуміє професійних особливостей обраного фаху; цілі власної освітньої діяльності відсутні, вступник не бачить її практичну значущість\. Основними мотивами, наявними у вступника, є територіальне розташування ЗВО і вплив рідних людей\.

Структурованість, логічність та послідовність: є порушення логічності, цілісності, послідовності й несуперечливості розвитку думки\.

Переконливість та аргументованість: наведені аргументи не є доречними або мало переконливі\.

Оригінальність: текст мотиваційного листа відзначається низьким рівнем оригінальності, насичений мовними штампами, що збільшують його обсяг\.

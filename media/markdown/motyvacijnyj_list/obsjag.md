Мотиваційний лист повинен бути написаний державною мовою з урахуванням граматичних, орфографічних та пунктуаційних правил\. В мотиваційному листі слід дотримуватись ділового стилю\. Текст мотиваційного листа повинен бути лаконічним, позбавленим надлишкових деталей, але водночас переконливим, з поділом на абзаци, кожен з яких має конкретне смислове навантаження, тобто містить певну концепцію, тезу, твердження\.

Обсяг мотиваційного листа – 300\-600 слів, що відповідає 1\-2 сторінкам формату А4 з міжрядковим інтервалом 1,5\.

Мова написання – українська\.

Мотиваційні листи, які містять нецензурні та образливі висловлювання, ненормативну лексику, інформацію провокативного характеру або теми, заборонені законодавством України, Приймальною комісією не розглядаються\. Вступнику, що надав до Приймальної комісії такий мотиваційний лист, може бути відмовлено в участі в конкурсі\. Крім того, може бути відмовлено в участі в конкурсі за умов: не відповідності тематики та змісту мотиваційного листа, обсягу мотиваційного листа менше 100 слів, виявлення ознак плагіату\.

*«Зареєстровано в ЄДЕБО»* – підтвердження факту подання заяви до обраного вступником закладу освіти;

*«Потребує уточнення вступником»* – заяву прийнято закладом освіти до розгляду, але дані стосовно вступника потребують уточнення\. Одночасно з присвоєнням заяві цього статусу заклад освіти зазначає перелік даних, які потребують уточнення, та спосіб їх подання;

*«Зареєстровано в закладі освіти»* – заяву прийнято закладом освіти до розгляду та в установленому порядку приймається рішення про допуск \(або відмову у допуску\) вступника до участі в конкурсному відборі або допуск \(відмову\) до вступних випробувань;

*«Відмовлено закладом освіти»* – зареєстровану заяву вступника не допущено до участі у конкурсному відборі або у вступних випробуваннях на підставі рішення приймальної комісії\. У разі присвоєння заяві цього статусу заклад освіти зазначає причину відмови;

*«Скасовано вступником»* – подана заява вважається такою, що не подавалась\. Цей статус присвоюють заяві, якщо її скасовано вступником в особистому електронному кабінеті до присвоєння заяві статусу «Зареєстровано у закладі освіти» або «Потребує уточнення вступником»\. При цьому вступник має право подати нову заяву з такою самою пріоритетністю;

*«Скасовано вступником \(без права подання нової заяви з такою самою пріоритетністю\)»* – подана заява, в якій встановлено пріоритетність, скасована вступником в особистому електронному кабінеті після присвоєння заяві статусу «Зареєстровано у закладі освіти» або «Потребує уточнення вступником», але до дати закінчення подання заяв\. При цьому вступник втрачає можливість подавати нову заяву з такою самою пріоритетністю;

*«Скасовано закладом освіти»* – подана заява вважається такою, що не подавалась, якщо її скасовано закладом освіти за рішенням приймальної комісії, за умови виявлення закладом освіти технічної помилки, зробленої під час внесення даних до ЄДЕБО, що підтверджується актом про допущену технічну помилку;

*«Деактивовано \(у зв'язку із зарахуванням на навчання за державним \(регіональним\) замовленням\)»* – подана заява вважається такою, що не подавалась, якщо вступника включено до наказу про зарахування на навчання за державним або регіональним замовленням;

*«Допущено до конкурсу»* – власника зареєстрованої заяви допущено до участі у конкурсному відборі на місця, що фінансуються за державним або регіональним замовленням, та на місця, що фінансуються за кошти фізичних та/або юридичних осіб;

*«Допущено до конкурсу \(навчання за кошти фізичних та/або юридичних осіб\)»* – власника зареєстрованої заяви допущено до участі у конкурсному відборі на місця, що фінансуються за кошти фізичних та/або юридичних осіб\.

Статус присвоюється у таких випадках:

• вступник подав заяву до участі у конкурсному відборі тільки на місця, що фінансуються за кошти фізичних та/або юридичних осіб відповідно до Порядку прийому;

• вступник у встановлені строки не виконав вимог Порядку прийому для зарахування на навчання за державним або регіональним замовленням, але за рішенням приймальної комісії допущений до конкурсного відбору на місця, що фінансуються за кошти фізичних та/або юридичних осіб;

• вступника зараховано за іншою заявою на навчання за державним або регіональним замовленням, але він також має право на зарахування на навчання за кошти фізичних та/або юридичних осіб;

*«Рекомендовано до зарахування \(навчання за державним \(регіональним\) замовленням\)»* – вступник пройшов конкурсний відбір та рекомендований до зарахування на навчання за державним або регіональним замовленням\. У разі присвоєння заяві такого статусу для зарахування на навчання вступник повинен у встановлені Правилами прийому терміни виконати вимоги для зарахування на навчання за державним або регіональним замовленням;

*«Виключено зі списку рекомендованих \(навчання за державним \(регіональним\) замовленням\)»* – вступник втратив право бути зарахованим до закладу освіти на навчання за державним або регіональним замовленням у зв'язку з невиконанням вимог Порядку прийому або їх порушенням\. При присвоєнні заяві такого статусу заклад освіти обов'язково зазначає причину виключення;

*«Рекомендовано до зарахування \(навчання за кошти фізичних та/або юридичних осіб\)»* – вступник пройшов конкурсний відбір та рекомендований до зарахування на навчання за кошти фізичних та/або юридичних осіб\. У разі присвоєння заяві такого статусу для зарахування на навчання вступник у встановлені Правилами прийому терміни зобов'язаний виконати вимоги до зарахування;

*«Виключено зі списку рекомендованих \(навчання за кошти фізичних та/або юридичних осіб\)»* – вступник втратив право бути зарахованим до закладу освіти на навчання за кошти фізичних та/або юридичних осіб у зв'язку з невиконанням вимог Порядку прийому або їх порушенням\. При присвоєнні заяві такого статусу заклад освіти обов'язково зазначає причину виключення;

*«Включено до наказу \(навчання за державним \(регіональним\) замовленням\)»* – наказом про зарахування вступника зараховано до закладу освіти на навчання за державним або регіональним замовленням;

*«Включено до наказу \(навчання за кошти фізичних та/або юридичних осіб\)»* – наказом про зарахування на навчання вступника зараховано до закладу освіти на навчання за кошти фізичних та/або юридичних осіб;

*«Скасовано зарахування»* – скасовано зарахування вступника до закладу освіти\. Статус присвоюється після зарахування у таких випадках:

• відсутність своєчасно укладеного договору \(контракту\) при зарахуванні на місця, що фінансуються за кошти фізичних \(юридичних\) осіб;

• у разі виявлення порушень з боку вступника \(подання вступником недостовірних персональних даних, недостовірних відомостей про здобуту раніше освіту, про наявність права на зарахування за квотами, права на спеціальні умови участі у вступній кампанії, зареєстроване \(задеклароване\) місце проживання, недостовірних відомостей про перебування/не перебування на військовому обліку, про проходження ЗНО, ЄВІ, ЄФВВ, НМТ\);

• якщо особа без поважних причин не приступила до занять протягом 10 календарних днів від дати їх початку;

• за власним бажанням вступника \(як правило, у період до початку навчання, вказаного у наказі на зарахування\)\.
